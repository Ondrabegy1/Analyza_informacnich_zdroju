{
    "title": "Záplavy a sesuvy půdy na indonéském ostrově Sumatra mají přes 750 obětí",
    "url": "https://www.ceskenoviny.cz/zpravy/zaplavy-a-sesuvy-pudy-na-indoneskem-ostrove-sumatra-maji-pres-750-obeti/2754139",
    "date": "2.12.2025, 05:11",
    "author": "ČTK",
    "source": "ceskenoviny.cz",
    "content_snippet": "Jakarta - Na více než 750 se vyšplhal počet obětí záplav na indonéském ostrově Sumatra, uvádí agentura Reuters s odvoláním na vládní zdroje. Více než 500 lidí úřady nadále pohřešují, dosud dnes zmiňovaly 630 mrtvých. Katastrofické záplavy a sesuvy půdy, které zničily či poškodily nejméně tisíce domů, způsobily monzunové deště. Situaci zhoršila tropická bouře, jež zasáhla oblast jihovýchodní Asie.",
    "full_content": "Jakarta - Na více než 750 se vyšplhal počet obětí záplav na indonéském ostrově Sumatra, uvádí agentura Reuters s odvoláním na vládní zdroje. Více než 500 lidí úřady nadále pohřešují, dosud dnes zmiňovaly 630 mrtvých. Katastrofické záplavy a sesuvy půdy, které zničily či poškodily nejméně tisíce domů, způsobily monzunové deště. Situaci zhoršila tropická bouře, jež zasáhla oblast jihovýchodní Asie.ReklamaÚřady nyní vědí o 753 obětech a pohřešují dalších 504 lidí. Agentura AFP dnes dříve informovala o 630 mrtvých.Pátrání po přeživších a dalších obětech dál pokračuje, komplikuje ho ale fakt, že některé oblasti 50milionové Sumatry jsou už několik dní odříznuty od zbytku ostrova, který má nedostatek těžké techniky. Někteří obyvatelé v obavách o přežití začali plenit obchody a krást potraviny a vodu, uvedla média.Srí LankaIndonésiezáplavy, povodněFOTOAutor:ČTKFacebookTwitterVytisknoutReklamaReklama",
    "tags": [
        "Srí Lanka",
        "Indonésie",
        "záplavy, povodně",
        "FOTO"
    ]
}