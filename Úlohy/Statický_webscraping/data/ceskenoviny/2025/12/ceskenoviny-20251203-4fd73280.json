{
    "title": "Nejmenší elektrická Kia se začne vyrábět v únoru",
    "url": "https://www.ceskenoviny.cz/zpravy/nejmensi-elektricka-kia-se-zacne-vyrabet-v-unoru/2755416",
    "date": "3.12.2025, 09:04",
    "author": "Radek Pecák",
    "source": "ceskenoviny.cz",
    "content_snippet": "Již za dva měsíce začne v Žilině, kde má korejská značka Kia umístěnou svoji evropskou továrnu, produkce nejmenšího elektromobilu EV2. Vyplývá to z informací, které představitelé tuzemského zastoupení automobilky prezentovali během tuzemské premiéry dalších nových typů vozů. Konkrétně spalovacích K4, modernizovaného crossoveru Stonic a elektrických EV5 a PV5.",
    "full_content": "Již za dva měsíce začne v Žilině, kde má korejská značka Kia umístěnou svoji evropskou továrnu, produkce nejmenšího elektromobilu EV2. Vyplývá to z informací, které představitelé tuzemského zastoupení automobilky prezentovali během tuzemské premiéry dalších nových typů vozů. Konkrétně spalovacích K4, modernizovaného crossoveru Stonic a elektrických EV5 a PV5.ReklamaO měsíc dříve bude mít EV2 premiéru na autosalonu v Bruselu. Prodej by pak měl začít v průběhu jara příštího roku.EV2 se stane konkurentem pro městské crossovery, například Renault 4. Jeho délka tedy bude více než čtyři metry a nepůjde o ekvivalent malého vozu Inster, což je model sesterské koncernové značky Hyundai.O technice EV2 zatím nejsou k dispozici žádné informace. Je ale jisté, že vnikne na technickém základě podvozkové platformy E-GMP, která se nachází rovněž ve větších modelech EV3, EV4 a EV5.Design se s největší pravděpodobností nebude zásadně odlišovat od toho, který měl koncepční vůz prezentovaný letos v únoru v Barceloně, a který je na titulním snímku u tohoto článku.Autonaelektřinu.czSlovenskospeciálautomotoauto na elektřinuAutor:Radek PecákFacebookTwitterVytisknoutReklamaReklama",
    "tags": [
        "Slovensko",
        "speciál",
        "automoto",
        "auto na elektřinu"
    ]
}