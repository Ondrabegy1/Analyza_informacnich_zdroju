{
    "title": "Pavel: Úlohou politiků je vytvářet podmínky pro nejlepší vztahy ČR a SR",
    "url": "https://www.ceskenoviny.cz/zpravy/pavel-ulohou-politiku-je-vytvaret-podminky-pro-nejlepsi-vztahy-cr-a-sr/2742530",
    "date": "4.11.2025, 18:16",
    "author": "ČTK",
    "source": "ceskenoviny.cz",
    "content_snippet": "Praha - Občané očekávají, že vztahy mezi Českem a Slovenskem budou co nejlepší, a úlohou politiků je vytvářet k tomu co nejlepší podmínky. Český prezident Petr Pavel to řekl po setkání se svým slovenským protějškem Peterem Pellegrinim v Praze. Pavel dodal, že není nutné, aby se ČR a SR shodly na všem. Pellegrini ke schůzceuvedl, že potvrdila oboustranný zájem na posilování vztahů a spolupráce na regionální, přeshraniční, akademické a vědecké úrovni. Setkal se i s předsedou hnutí ANO Andrejem Babišem, řešili spolu energetickou bezpečnost či obrannou politiku. Babišsdělil, že se shodli na potřebě obnovit V4.",
    "full_content": "Praha - Občané očekávají, že vztahy mezi Českem a Slovenskem budou co nejlepší, a úlohou politiků je vytvářet k tomu co nejlepší podmínky. Český prezident Petr Pavel to řekl po setkání se svým slovenským protějškem Peterem Pellegrinim v Praze. Pavel dodal, že není nutné, aby se ČR a SR shodly na všem. Pellegrini ke schůzceuvedl, že potvrdila oboustranný zájem na posilování vztahů a spolupráce na regionální, přeshraniční, akademické a vědecké úrovni. Setkal se i s předsedou hnutí ANO Andrejem Babišem, řešili spolu energetickou bezpečnost či obrannou politiku. Babišsdělil, že se shodli na potřebě obnovit V4.ReklamaObčané očekávají, že vztahy mezi Českem a Slovenskem budou co nejlepší, a úlohou politiků je vytvářet k tomu co nejlepší podmínky. Český prezident Petr Pavel to řekl po setkání se svým slovenským protějškem Peterem Pellegrinim v Praze. Pavel dodal, že není nutné, aby se ČR a SR shodly na všem. Pellegrini ke schůzceuvedl, že potvrdila oboustranný zájem na posilování vztahů a spolupráce na regionální, přeshraniční, akademické a vědecké úrovni. Setkal se i s předsedou hnutí ANO Andrejem Babišem, řešili spolu energetickou bezpečnost či obrannou politiku. Babišsdělil, že se shodli na potřebě obnovit V4.\"Neprojednávali jsme nic zásadního, jenom jsme se ujistili v tom, že vztahy mezi našimi zeměmi by neměly být definovány pouze jednáními mezi vládami, ale že jsou na mnoha úrovních. Na té naší jsou bez problémů, stejně jako na úrovni občanů. To, že se dočasně neshodneme na některých otázkách zahraniční nebo bezpečnostní politiky, by nás nemělo vést k tomu, abychom mezi sebou uzavírali dveře,\" řekl Pavel po setkání s Pellegrinim novinářům.K mezivládním konzultacím doplnil, že nevidí důvod, proč by se nemohly obnovit. Kabinet končícího premiéra Petra Fialy (ODS) je přerušil kvůli rozdílným názorům na klíčová témata zahraniční politiky.\"Nemá smysl bořit něco, co funguje,\" odpověděl pak Pavel na dotaz k dalšímu fungování Visegrádské skupiny, kterou tvoří ČR, Slovensko, Polsko a Maďarsko. \"V4 není pouze o jednání mezi vládami, ale i mezi ministerstvy, je to o kultuře, sportu, historii, jednotlivých občanech. Zatracovat V4 nedává smysl. Budujme nové vztahy na všem, co funguje, a tam, kde se neshodneme, to nechme na později. Tam, kde budeme mít společný zájem, tam ho prosazujme společně v EU,\" vyzval.Prezidenti podle Pellegriniho řešili i možnosti posílení Slavkovského formátu, který tvoří ČR, SR a Rakousko a který bude pod slovenským předsednictvím pokračovat jarním setkáním v Bratislavě.Pellegrini v rámci slavnostního večera v Obecním domě také poblahopřál Babišovi k vítězství ve sněmovních volbách. Slovenský prezident v tiskové zprávě uvedl, že v rozhovoru s šéfem hnutí ANO vyzdvihl důležitost obnovení úzké spolupráce mezi vládami obou zemí. Věří také v zachování tradice, že po jmenování nového kabinetu povede první zahraniční cesta premiéra na Slovensko. S Babišem diskutoval i o jaderné energetice či digitální transformaci. Podle Pellegriniho se shodli na potřebě udržovat konstruktivní spolupráci v rámci V4 a koordinovat společné pozice v evropské agendě.Před čekajícími novináři Babiš Pellegrinimu tykal a slovenský prezident si pochvaloval, že spolu měli velmi otevřený rozhovor. Babiš pak zdůraznil potřebu obnovy spolupráce V4. \"Zítra (ve středu) mi bude volat polský premiér (Donald) Tusk. Témat pro V4 je hrozně moc,\" řekl a zmínil například životní prostředí. Odhadl, že na Slovensko by se v roli premiéra mohl poprvé vypravit po Vánocích. \"Doufám, že naše vláda vznikne tak, abych mohl být 18. prosince na Evropské radě,\" poznamenal.Pellegrini ve svém vyjádření na facebooku připomněl, že Češi a Slováci jsou členy společného evropského a severoatlantického prostoru. \"Bratrství mezi Slováky a Čechy je jedinečným vkladem do tohoto společenství. Je to náš příspěvek k silnější a prosperující Evropě postavené nejen na pevném hodnotovém základě, ale také na těchto přátelských vztazích. A je to i závazek vůči mladší generaci,\" napsal. Věří, že Češi a Slováci budou k rozvoji vzájemných vztahů hledat nové impulzy.Pavel s Pellegrinim si po zhruba hodinovém jednání vyslechli koncert děl českých i slovenských skladatelů v podání košické filharmonie. Mezi hosty byl někdejší prezident Václav Klaus s chotí Livií, bývalou velvyslankyní na Slovensku, dále končící ministr zahraničí Jan Lipavský (za ODS) nebo místopředsedové hnutí ANO Radek Vondráček a Alena Schillerová.SlovenskoČRPavelPellegriniBabišFLEŠAutor:ČTKFacebookTwitterVytisknoutReklamaReklama",
    "tags": [
        "Slovensko",
        "ČR",
        "Pavel",
        "Pellegrini",
        "Babiš",
        "FLEŠ"
    ]
}