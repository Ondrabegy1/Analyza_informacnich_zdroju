{
    "title": "Ostatky v autě na dně lipenské přehrady patřily pohřešovaným Rakušanům",
    "url": "https://www.ceskenoviny.cz/zpravy/ostatky-v-aute-na-dne-lipenske-prehrady-patrily-pohresovanym-rakusanum/2737806",
    "date": "6.11.2025, 11:01",
    "author": "ČTK",
    "source": "ceskenoviny.cz",
    "content_snippet": "České Budějovice - Ostatky v autě nalezeném na dně lipenské přehrady patřily podle analýzy DNA dvěma pohřešovaným Rakušanům. Policie nadále vyšetřuje příčiny jejich úmrtí. Informovala o tom dnes nawebu. Oba Rakušané zmizeli před deseti lety. Auto vytáhli policisté ze dna přehrady před dvěma týdny.",
    "full_content": "České Budějovice - Ostatky v autě nalezeném na dně lipenské přehrady patřily podle analýzy DNA dvěma pohřešovaným Rakušanům. Policie nadále vyšetřuje příčiny jejich úmrtí. Informovala o tom dnes nawebu. Oba Rakušané zmizeli před deseti lety. Auto vytáhli policisté ze dna přehrady před dvěma týdny.Reklama\"Případem se i nadále zabývají českokrumlovští kriminalisté, kteří se budou snažit zjistit okolnosti, za jakých se vozidlo dostalo do vody a také okolnosti úmrtí obou mužů,\" uvedla jihočeská policejní mluvčí Lenka Krausová.Jednou z policejních variant tragédie je například nešťastná událost, tedy to, že muži usnuli na břehu ve voze, který pak sjel do přehrady. Stříbrný citroën, který potápěči zásahové jednotky 22. října večer z lipenské přehrady vytáhli, patří deset let pohřešovanému rakouskému občanovi. Spolu s ním tehdy zmizel i další Rakušan. Auto objevili při výcviku vojáci. Bylo přibližně 20 metrů od přívozu v Dolní Vltavici.V září 2015 zmizeli dva šestadvacetiletí muži z rakouského Zwettlu, odkud odjeli právě šedým citroënem do Česka. Následně je zahlédli lidé ještě na náměstí ve Vyšším Brodě, ale další informace nikdo neměl.RakouskoČRpolicieúmrtíJihočeskýAutor:ČTKFacebookTwitterVytisknoutReklamaReklama",
    "tags": [
        "Rakousko",
        "ČR",
        "policie",
        "úmrtí",
        "Jihočeský"
    ]
}