{
    "title": "Převážně v Čechách se může od večera do sobotního rána tvořit náledí",
    "url": "https://www.ceskenoviny.cz/zpravy/prevazne-v-cechach-se-muze-od-vecera-do-sobotniho-rana-tvorit-naledi/2756467",
    "date": "5.12.2025, 11:27",
    "author": "ČTK",
    "source": "ceskenoviny.cz",
    "content_snippet": "Praha - Převážně v Čechách a na Českomoravské vrchovině se může od dnešního večera do sobotního rána tvořit náledí. Dnes o tom informoval Český hydrometeorologický ústav (ČHMÚ), který vydalvýstrahus nízkým stupněm nebezpečí. Podle meteorologů hrozí na neošetřených komunikacích problémy v dopravě, opatrní by měli být i chodci.",
    "full_content": "Praha - Převážně v Čechách a na Českomoravské vrchovině se může od dnešního večera do sobotního rána tvořit náledí. Dnes o tom informoval Český hydrometeorologický ústav (ČHMÚ), který vydalvýstrahus nízkým stupněm nebezpečí. Podle meteorologů hrozí na neošetřených komunikacích problémy v dopravě, opatrní by měli být i chodci.Reklama\"V noci na sobotu 6.12. se bude oblačnost místy protrhávat a budou se vytvářet četné mlhy, i mrznoucí. Vzhledem k velké vlhkosti vzduchu se při poklesu teplot pod bod mrazu bude lokálně vytvářet náledí,\" sdělil ČHMÚ.Varování meteorologů platí od dnešních 21:00 do sobotních 09:00 pro Prahu, celý Jihočeský, Plzeňský, Karlovarský a Ústecký kraj a Kraj Vysočina a pro části Středočeského, Pardubického a Jihomoravského kraje. \"Při pohybu venku je třeba chodit velmi opatrně, starší nebo méně mobilní lidé by měli omezit vycházení ven. Řidičům se doporučuje sledovat dopravní zpravodajství a jezdit velmi opatrně,\" uvedl ČHMÚ.ČRPočasínáledíAutor:ČTKFacebookTwitterVytisknoutReklamaReklama",
    "tags": [
        "ČR",
        "Počasí",
        "náledí"
    ]
}