{
    "title": "ČSÚ zveřejní konečnou listopadovou inflaci, předběžně ji odhadl na 2,1%",
    "url": "https://www.ceskenoviny.cz/zpravy/csu-zverejni-konecnou-listopadovou-inflaci-predbezne-ji-odhadl-na-21/2755860",
    "date": "10.12.2025, 00:12",
    "author": "ČTK",
    "source": "ceskenoviny.cz",
    "content_snippet": "Praha - Český statistický úřad (ČSÚ) dnes zveřejní konečnou hodnotu listopadové inflace a její detailní strukturu. Podle předběžného odhadu z minulého týdne spotřebitelské ceny v Česku v listopadu meziročně vzrostly o 2,1 procenta, inflace tak zpomalila z říjnových 2,5 procenta. Meziměsíčně ceny klesly o 0,3 procenta. V předchozích měsících statistici pokaždé předběžný odhad potvrdili.",
    "full_content": "Praha - Český statistický úřad (ČSÚ) dnes zveřejní konečnou hodnotu listopadové inflace a její detailní strukturu. Podle předběžného odhadu z minulého týdne spotřebitelské ceny v Česku v listopadu meziročně vzrostly o 2,1 procenta, inflace tak zpomalila z říjnových 2,5 procenta. Meziměsíčně ceny klesly o 0,3 procenta. V předchozích měsících statistici pokaždé předběžný odhad potvrdili.ReklamaPodle předběžného odhadu v listopadu meziročně zlevnily energie a pohonné hmoty, jejich ceny klesly o 3,8 procenta. Potraviny, alkohol a tabák zvolnily svůj meziroční růst, když se jejich ceny proti loňskému listopadu zvýšily o 2,8 procenta, zatímco v říjnu zdražovaly o 3,9 procenta. Ceny za zboží se v úhrnu zvýšily o 0,6 procenta, ceny služeb o 4,6 procenta.Celková inflace podle analytiků zvolnila zejména díky cenám potravin, které po říjnovém výkyvu směrem vzhůru zamířily opačným směrem. Za celý letošní rok analytici očekávají průměrnou inflaci 2,5 procenta po loňských 2,4 procenta.ČRinflacelistopadČSÚOTVÍRÁKAutor:ČTKFacebookTwitterVytisknoutReklamaReklama",
    "tags": [
        "ČR",
        "inflace",
        "listopad",
        "ČSÚ",
        "OTVÍRÁK"
    ]
}