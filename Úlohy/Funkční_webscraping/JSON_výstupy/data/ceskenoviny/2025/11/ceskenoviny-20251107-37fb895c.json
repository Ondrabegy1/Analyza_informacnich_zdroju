{
    "title": "Hradecký soud rozhodne v kauze vraždy podnikatele, mezi obžalovanými je advokát",
    "url": "https://www.ceskenoviny.cz/zpravy/hradecky-soud-rozhodne-v-kauze-vrazdy-podnikatele-mezi-obzalovanymi-je-advokat/2744282",
    "date": "7.11.2025, 00:10",
    "author": "ČTK",
    "source": "ceskenoviny.cz",
    "content_snippet": "Hradec Králové - Krajský soud v Hradci Králové vynese rozsudek v případu údajné vraždy čtyřicetiletého podnikatele. Muž byl v prosinci 2022 v Hradci Králové přepaden a unesen, tělo se nikdy nenašlo. Úřady muže prohlásily za mrtvého. Podle obžaloby byl objednavatelem vraždy pardubický advokát, který od začátku svou vinu odmítá. Poškozený byl bývalým partnerem jeho dcery. Obžalovaní jsou celkem čtyři, jeden z nich po zadržení začal s policií spolupracovat a popsal únos.",
    "full_content": "Hradec Králové - Krajský soud v Hradci Králové vynese rozsudek v případu údajné vraždy čtyřicetiletého podnikatele. Muž byl v prosinci 2022 v Hradci Králové přepaden a unesen, tělo se nikdy nenašlo. Úřady muže prohlásily za mrtvého. Podle obžaloby byl objednavatelem vraždy pardubický advokát, který od začátku svou vinu odmítá. Poškozený byl bývalým partnerem jeho dcery. Obžalovaní jsou celkem čtyři, jeden z nich po zadržení začal s policií spolupracovat a popsal únos.ReklamaPodle spisu tři obžalovaní muže v Hradci Králové přepadli a unesli, přepadení mělo vyvolat dojem policejního zásahu. Těla se zbavili kdesi v jižní části Vysočiny nebo na jižní Moravě, vyplynulo z obžaloby.Třem mužům obžalovaným z vraždy hrozí 15 až 20 let vězení nebo trest výjimečný a čtvrtému obžalovanému, který byl obviněn ze zločinu zbavení osobní svobody a začal spolupracovat s policií, odnětí svobody od pěti do 12 let.ČRsoudvraždaKrálovéhradeckýFOTOOTVÍRÁKAutor:ČTKFacebookTwitterVytisknoutReklamaReklama",
    "tags": [
        "ČR",
        "soud",
        "vražda",
        "Královéhradecký",
        "FOTO",
        "OTVÍRÁK"
    ]
}