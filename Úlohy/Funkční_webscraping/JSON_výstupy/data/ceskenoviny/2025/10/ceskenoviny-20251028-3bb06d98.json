{
    "title": "19. kolo ELH: Pardubice padly doma s Plzní, Litvínov vyhrál po 12 zápasech",
    "url": "https://www.ceskenoviny.cz/zpravy/19-kolo-elh-pardubice-padly-doma-s-plzni-litvinov-vyhral-po-12-zapasech/2739847",
    "date": "28.10.2025, 20:13",
    "author": "ČTK",
    "source": "ceskenoviny.cz",
    "content_snippet": "Praha - Hokejisté Plzně zvítězili v 19. kole extraligy v Pardubicích 3:1 a porazili Dynamo popáté za sebou. Východočeši prohráli třetí z posledních čtyř domácích zápasů. Poslední Litvínov zdolal Olomouc 1:0 a uspěl doma podruhé za sebou. Na plný bodový zisk dosáhla Verva poprvé po 12 zápasech, z nichž 11 prohrála. Hradec otočil zápas v Brně, výhru 2:1 zařídil jubilant Jergl. Oceláři porazili díky hattricku Hudáčka České Budějovice a vyhráli poosmé v řadě. Hokejisté Kladna udolali v nájezdech Liberec a vyhráli doma počtvrté za sebou.",
    "full_content": "Praha - Hokejisté Plzně zvítězili v 19. kole extraligy v Pardubicích 3:1 a porazili Dynamo popáté za sebou. Východočeši prohráli třetí z posledních čtyř domácích zápasů. Poslední Litvínov zdolal Olomouc 1:0 a uspěl doma podruhé za sebou. Na plný bodový zisk dosáhla Verva poprvé po 12 zápasech, z nichž 11 prohrála. Hradec otočil zápas v Brně, výhru 2:1 zařídil jubilant Jergl. Oceláři porazili díky hattricku Hudáčka České Budějovice a vyhráli poosmé v řadě. Hokejisté Kladna udolali v nájezdech Liberec a vyhráli doma počtvrté za sebou.",
    "tags": [
        "Sport",
        "hokej",
        "19. kolo",
        "extraliga",
        "OTVÍRÁK"
    ]
}