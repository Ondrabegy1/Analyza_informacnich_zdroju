{
    "title": "Výbuch a požár v U. Brodě prověřuje policie jako obecné ohrožení z nedbalosti",
    "url": "https://www.ceskenoviny.cz/zpravy/vybuch-a-pozar-v-u-brode-proveruje-policie-jako-obecne-ohrozeni-z-nedbalosti/2740016",
    "date": "29.10.2025, 13:20",
    "author": "ČTK",
    "source": "ceskenoviny.cz",
    "content_snippet": "Uherský Brod (Uherskohradišťsko) - Výbuch a následný požár v rodinném domě v Uherském Brodě na Uherskohradišťsku, který se stal v noci z pondělí na úterý, prověřuje policie jako obecné ohrožení z nedbalosti. Právní kvalifikace se však může změnit, řekl dnes ČTK policejní mluvčí Radomír Šiška. Při události se vážně zranil muž, letecká záchranná služba ho transportovala do popáleninového centra brněnské nemocnice. Stav muže je velmi vážný.",
    "full_content": "Uherský Brod (Uherskohradišťsko) - Výbuch a následný požár v rodinném domě v Uherském Brodě na Uherskohradišťsku, který se stal v noci z pondělí na úterý, prověřuje policie jako obecné ohrožení z nedbalosti. Právní kvalifikace se však může změnit, řekl dnes ČTK policejní mluvčí Radomír Šiška. Při události se vážně zranil muž, letecká záchranná služba ho transportovala do popáleninového centra brněnské nemocnice. Stav muže je velmi vážný.ReklamaPříčina požáru stále není známá, výše škody je předběžně odhadnuta na milion korun, uvedl Šiška. Zraněný muž je v kritickém stavu, má popáleniny na více než 50 procentech těla.Exploze s následným požárem byla hasičům nahlášena v noci krátce před druhou hodinou. Hasiči požár brzy zlikvidovali. Psychickou pomoc obyvatelům domu poskytl člen týmu posttraumatické péče.ČRneštěstípožárUherský BrodzraněníFOTOAutor:ČTKFacebookTwitterVytisknoutReklamaReklama",
    "tags": [
        "ČR",
        "neštěstí",
        "požár",
        "Uherský Brod",
        "zranění",
        "FOTO"
    ]
}