{
    "title": "Dva mrtví, kteří se našli v neděli v autě v Orlové, byli bývalí partneři.",
    "url": "https://www.ceskenoviny.cz/zpravy/dva-mrtvi-kteri-se-nasli-v-nedeli-v-aute-v-orlove-byli-byvali-partneri/2739628",
    "date": "27.10.2025, 12:22",
    "author": "ČTK",
    "source": "ceskenoviny.cz",
    "content_snippet": "Orlová (Karvinsko) - Dva mrtví, jejichž těla byla objevena v neděli večer v autě v Orlové na Karvinsku, byli bývalí partneři. Oba středního věku. Muž ženu zastřelil a následně spáchal sebevraždu. Nebyl držitelem zbrojního průkazu. Kriminalisté případ vyšetřují jako vraždu a nedovolené ozbrojování. Novinářům to dnes sdělila policejní mluvčí Soňa Štětínská. S ohledem na příbuzné policie k případu nechce sdělovat bližší informace.",
    "full_content": "Orlová (Karvinsko) - Dva mrtví, jejichž těla byla objevena v neděli večer v autě v Orlové na Karvinsku, byli bývalí partneři. Oba středního věku. Muž ženu zastřelil a následně spáchal sebevraždu. Nebyl držitelem zbrojního průkazu. Kriminalisté případ vyšetřují jako vraždu a nedovolené ozbrojování. Novinářům to dnes sdělila policejní mluvčí Soňa Štětínská. S ohledem na příbuzné policie k případu nechce sdělovat bližší informace.",
    "tags": [
        "ČR",
        "kriminalita",
        "vražda",
        "Orlová"
    ]
}